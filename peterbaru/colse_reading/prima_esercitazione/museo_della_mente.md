# Museo della mente
_2008, Studio Azzurro_

### what is?
Il _museo della mente_ è un luogo di narrazione all'interno dell'ex manicomio Santa Maria della Pietà a Roma. Focus del museo è quello di raccontare la storia del manicomio e di far conoscere al pubblico diversi temi relativi al disordine mentale. Il linguaggio con cui questi temi vengono trattati riconduce l'utente che si interfaccia con le installazioni a provare sulla propria pelle le sensazioni dei rinchiusi nella struttura.


### what does it mean?
Il museo propone un percorso multisensoriale che intende avvicinare il pubblico al mondo degli istituti psichiatrici. L'utente che visita il museo si trova nella condizione di essere prima osservatore e poi osservato mentre interpreta involontariamente la parte di uno degli internati. Grazie all'utilizzo di tecnologie specifiche, per poter interagire con le installazioni, i fruitori sono spinti ad assumere le posture tipiche degli internati. L'esperienza suscita forti emozioni, grazie alla partecipazione fisica degli spettatori. Obiettivo non è quello di raccontare la storia del manicomio Santa Maria della Pietà, ma quella di creare contenuti nuovi, a loro volta fruibili, per i visitatori.


### how it works?
Il museo è costituito da un lungo muro attorno al quale si struttura l'intero percorso. Attorno a questo sono posizionate diverse installazioni interattive e multimediali con le quali il pubblico si deve relazionare. Ogni azione eseguita da un visitatore influenza l'esperienza di un altro.
* una delle installazioni permette di visualizzare materiali su uno schermo interattivo che viene attivato con la vicinanza del volto dell'utente alla superficie; per poterne usufruire si è costretti a stare seduti e dondolarsi avanti e indietro, simulando così i comportamenti degli internati che soffrivano di patologie simili all'autismo. A coloro che vedono la persona usufruire della piattaforma sembrerà di aver a che fare con un internato. Questa viene attivata da un sensore di prossimità che rileva la vicinanza e organizza la visualizzazione in tempo reale sullo schermo.
* una macchina fotografica dell'epoca scatta foto agli utenti davanti alle lavagne che indicano le patologie dei pazienti: questa viene attivata da un sensore di movimento, intatti ogni volta che il visitatore si china e si rialza questa scatta. Il processo è il medesimo dell'installazione precedente, che porta gli altri spettatori a vedere nei visitatori i comportamenti dei malati. Le foto scattate vengono poi utilizzare in un secondo momento per proseguire il percorso.
* un microfono registra le voci dei visitatori che vi sussurrano all'interno. Queste vengono poi registrate e riprodotte, in maniera distorta, da speakers posizionati dentro a degli imbuti sospesi in una stanza successiva creando un effetto cacofonico e confuso.
* un’altra installazione permette di riprodurre tracce audio tramite 2 casse a trasmissione ossea. Posizionando i gomiti sul tavolo e appoggiando le orecchie ai palmi delle mani è così possibile ascoltare una traccia audio, simulando una delle posizioni tipiche degli internati. 
Le diverse installazioni dialogano tra loro con i dispositivi elettronici, garantendo una visita autentica, unica e ogni volta diversa.



### what if?
Le emozioni dei visitatori sono importanti. Far provare loro le ciò che hanno vissuto gli internati garantisce un'esperienza vera ed autentica. Poter misurare le sensazioni prima e dopo la visita e metterle a confronto grazie a dispositivi di riconoscimento dell'umore potrebbe aiutare a riflettere sulle sensazioni provate da coloro che nel periodo di attività hanno abitato nel manicomio Santa Maria della Pietà. Inoltre, questo permetterebbe di creare una memoria anche emotiva dell'esperienza, che muta ogni volta e può perciò essere più o meno forte.


**fonti** [+](https://www.museodellamente.it) [+](https://www.studioazzurro.com/opere/museo-laboratorio-della-mente/) [+](https://player.vimeo.com/video/35319574?dnt=1&app_id=122963)
