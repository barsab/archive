ANALISI INSTALLAZIONE

**“THE SOURCE” - 2004 - GREYWORLD - LONDRA**

Che cos’è?
The source è un’installazone realizzata nell’atrio dell’ edificio della borsa valori di Londra nel 2004 per opera di Greuworld. Lo scopo dell’installazione è rendere manifesti e fisici i “magici” movimenti del mercato finanziario. Ogni mattina l’installazione “prende vita” e segna l’inizio di un nuovo giorno per il mercato azionario.

Che cosa significa?
L’installazione ha un significato molto forte per la città di Londra infatti essa porta con sè un’idea di innovazione, di competenza, di trasformazione e di sguardo puntato verso il futuro. Metaforicamente, dall’autore stesso dell’opera, l’installazione è stata paragonata al sole che sorge sul mondo del mercato finanziario ogni mattina e all’elica del dna che muove tutto l’edificio, come se fosse il suo cuore pulsante. 
Personalmente penso che l’idea di mettere in moto i dati finanziari ci parli di un microcosmo di dinamicità e di vitalità che riflette le vive forze di mercato e credo sia anche un forte atto di dichiarazione di un certo prestigio della LSE sul mercato azionario globale. 
L’installazione è stata attivata per la prima volta durante l’inaugurazione dalla regina, questo dato a mio parere sottolinea bene quanto sia stata sentita e acclamata The source dalla città, dall’intero paese e dal resto del mondo.

Come funziona?
L’installazione è formata da un alto parallelepipedo di vetro contenente al suo interno 162 cavi di acciaio, disposti a quadrato, che collegano la base dell’edificio al soffitto posto all’ottavo piano. Su ognuno dei cavi sono presenti 9 sfere di plastica bianca lucida per un totale di 729 palle. Queste sono in grado di muoversi lungo i binari creati dai cavi andando a disporsi secondo dati forniti dal sistema. Possono ricreare delle scritte, dei disegni tridimensionali o dei grafici. Ogni mattina le sfere si posizionano interpretando i flussi di dati del mercato azionario.

**“MUSEO LABORATORIO DELLA MENTE” - 2008 - STUDIO AZZURRO - ROMA**

Che cos’è?
Tra le mura dell’ex manicomio di Santa Maria della Pietà è stato realizzato nel 2008 un museo-laboratorio che mira ad essere un percorso interattivo sulla malattia mentale e sulla storia del complesso, dalla sua apertura nel XXXX alla chiusura avvenuta nel 1995.
Le sale sono suddivise per temi: la percezione della malattia, la vita negli istituiti, le meotodologie cliniche e Franco Basaglia e la chiusura.
Al primo piano troviamo il percorso multimediale sulla storia dell’edificio, al secondo piano invece c’è un’area partecipativa realizzata da Studio Azzurro nel 2012 intitolata “Da vicino nessuno è normale”. 

Che cosa significa?
Penso che l’essenza del museo sia racchiusa nella frase che fa da sottotitolo: “entrare fuori, uscire dentro”. L’opera di Studio Azzurro punta a far uscire fuori le storie di chi ha vissuto nel manicomio e entrare dentro le persone che si recano in visita, non solo in senso fisico ma anche psicologico fino a far provare loro la sensazione di essere un internato. Tutto questo grazie a meccanismi interattivi illustrati in seguito. 
Non sono mai stata al museo ma dalla descrizione del progetto che Studio Azzurro offre sul sito e dagli ambienti altamente sensibili del percorso, credo che lo scopo del progetto sia rendere critica la nostra idea di mondo smontando le abitudini percettive fino a realizzare che tutti siamo in grado di riconoscere in noi una dimensione di alterità. Questo è possibile grazie ad esperienze pensate per capire come funziona la mente e per interiorizzare le condizioni e i vissuti propri anche dell’internato. Le installazioni hanno infatti lo scopo di far immedesimare, di interagire con la documentazione assumendo le pose tipiche dei malati, di mettere in crisi, di alienare.

Come funziona?
All’ingresso del museo si trova un muro trasparente sul quale sono proiettate figure di internati che si lanciano contro di esso comunicando un profondo senso di disagio. Inoltre lo studio gioca con l’effetto di trasparenza del muro che serve allo stesso tempo sia per le proiezioni delle persone che vogliono “uscire fuori” ma inserisce anche all’interno le sagome di chi attraversa il corridoio, proiettandole “dentro”.
Successivamente si entra in una sala in cui sui muri sono proiettati video di bocche che parlano solo se azionate dall’utente attraverso l’immissione vocale di parole all’interno di un microfono posto al centro della stanza. Questo va ad alterare la percezione uditiva del visitatore, anche perchè il suono della sua voce viene amplificato nella stanza adiacente grazie a delle campane acustiche pendenti dal soffitto. 
Sono inoltre presenti postazioni interattive in cui l’utente può interagire con la documentazione solo se assume posizioni tipiche degli internati e proiezioni di video che danno vita agli ambienti ricostruiti e agli oggetti originali dell’epoca.
tecnicamente sono presenti :
12 videoproiettori
10 lettori dvd
20 casse audio
2 casse audio a vibrazione
2 casse a trasmissione ossea
2 subwoofer
1 mixer
6 sensori infrarossi
1 sensore di presenza
1 sensore a pressione
10 sensori capacitivi
1 macchina fotografica digitale
1 potenziometro ottico
6 computer
1 monitor
1 microfono
1 specchio semiriflettente
1 telecamera di sorveglianza
4 lastre di plexiglass
25 cornici
1 tavolo di legno
24 imbuti
illuminatori

**“MUSEO AUDIOVISIVO DELLA RESISTENZA” - 2000 - STUDIO AZZURRO - FOSDINOVO**

Che cos’è?
Si tratta di un museo che vuole raccontare in modo multimediale la Resistenza nella zona di Fosdinovo, dove il castello della paese fu occupato tutta l’estate del 1944 e liberato il 23 aprile del 1945. 
Il museo è composto da un’unica sala con diverse postazioni e una proiezioni video dei bombardamenti della zona negli anni della Resistenza.

Che cosa significa?
Penso che lo scopo sia quello di rendere “eterne” le tesimonianze andando oltre alla vita di chi le ha vissute. Filmare una persona che parla vuol dire conferire eternità a ciò che dice, fermare quel momento per sempre. L’installazione parla di uomini e donne che insegnano ancora dai loro libri multimediali, nonostante non siano lì presenti. Nonostante di musei su questa tematica ne esistano tanti, i sei intervistati hanno ancora qualcosa da dire e vogliono raccontare frammenti della loro storia.
La scelta della modalità interattiva penso voglia comunicare una speranza in un nuovo mondo, tecnologico, un mondo migliore, un mondo che non rivedrà gli orrori della guerra.

La realizzazione di libri anomali, digitali penso voglia sottolineare come queste storie abbiano molto da insegnare e che sono capaci di andare oltre le semplici pagine stampate di un libro, perchè questi racconti lì non li troviamo.

Come funziona?
Al centro della stanza ci sono 6 postazioni audiovisive che si attivano tramite un sensore di movimento che si attiva sfogliando un finto libero, un libro digitale che al posto delle pagine ha dei filmati. 
