# Rendere visibili i racconti

### Introduzione

Ogni bambino ha un modo diverso per approcciarsi ai racconti: alcuni li raccontano a voce, altri disegnando; hanno una grandissima immaginazione. Stimolare i bambini a creare storie personalizzate aiuta lo sviluppo del cervello e ne migliora le capacità di apprendimento, aiutando il potenziamento dell’immaginazione: associare i racconti ad immagini e viceversa, garantisce al bambino potenziare la sua mente e lo aiuta nello sviluppare un linguaggio corretto.
Tuttavia, ogni bambino, ha un modo diverso per esprimersi. 
Come si possono concretizzare i racconti dei bambini? Come possono essere resi tangibili?

L’ambito di progetto nasce da alcune considerazioni sulla necessità che hanno i bambini di visualizzare e di entrare a contatto con le immagini.
Un sistema che permette di rappresentare i racconti aiuterebbe il bambino non solo nell’associazione di significato tra immagini e parole, ma anche nella formulazione di un corretto linguaggio. 
Obiettivo progettuale è quello di offrire un supporto al bambino in modo che:
*	sia facilitato nella corretta formulazione della frase, secondo un consequenziale ordine cronologico
*	lo aiuti a sviluppare un linguaggio corretto e gli insegni a raccontare storie
*	lo supporti nello sviluppo della propria fantasia
*	lo bombardi di immagini per aiutarlo nella comprensione delle parole

È possibile progettare un dispositivo che consenta di riconoscere il linguaggio del bambino e lo supporti nella creazione del racconto?

### Idee Progettuali

Ogni bambino si esprime in modo differente, in base a quelle che sono le sue potenzialità e le sue debolezze.
Dalle premesse fatte ho ipotizzato due sviluppi progettuali differenti, che permetterebbero ai bambini di dare vita ai propri racconti seguendo due dinamiche differenti:

**visualizzare i racconti orali**: partendo dal racconto del bambino (o se toppo piccolo, del genitore) si intende sviluppare un sistema che sia in grado di rappresentare in maniera grafica le storie. Il dispositivo, una volta acceso, si mette in ascolto della voce narrante che, seguendo il flusso della fantasia, disegna la storia, rappresentando su schermo le immagini e le simbologie evocate.

**creare un racconto partendo dalla sua rappresentazione**: prendendo come punto di partenza i disegni dei bambini, obiettivo del progetto consiste nel ricostruire la storia che si trova dietro al disegno. Grazie ad un sistema di riconoscimento dei disegni, si ha la possibilità di identificare gli elementi selezionati, restituendo un breve racconto su quello che è stato rappresentato.

### Tecnologie

**The Quick Draw Dataset**: raccolta di 50 milioni di disegni in 345 categorie, forniti dai giocatori del gioco Quick, Draw!

**Sketch-RNN**: modello generativo per disegni vettoriali, disponibile su Magenta. Il sistema permette di ricreare in maniera autonoma i disegni realizzati da milioni di utenti su Quick, Draw!

**Natural Language Processing (NLP)**: campo di ricerca interdisciplinare il cui scopo è quello di sviluppare algoritmi in grado di analizzare, rappresentare e quindi “comprendere” il linguaggio naturale, scritto o parlato.

### Reference


### Bibliografia e Sitografia
