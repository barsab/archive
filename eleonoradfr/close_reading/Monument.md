Seattle, 2006  
[**CALEB LARSEN**](http://classic.rhizome.org/profile/caleblarsen/)
# MONUMENT (IF IT BLEEDS, IT LEADS)   
Progetto: [+](http://classic.rhizome.org/artbase/artwork/43859/)  

![Monument image](https://www.asquare.org/networkresearch/wp-content/uploads/2008/10/monument-bbs.jpg)  

**WHAT IS?**  
Realizzata da Caleb Larsen nel 2006 ed esposta al _Peacock Visual Arts_ di Aberdeen nel 2008, Monument è un'installazione 
che visualizza, attraverso l'uso di palline all'interno di una stanza, il numero di volte che sui giornali in lingua inglese
appare la parola "_killed_".

**WHAT DOES IT MEAN?**  
L'artista afferma di voler esplorare le intersezioni della cultura digitale e fisica utilizzando il linguaggio e la mappatura 
come metodi di ispezione, in una realtà in cui le informazioni e le risorse fornite via Internet formano un nuovo tipo 
di coscienza collettiva.  
Le palline scagliate a terra in momenti non regolabili dai visitatori ignari hanno sicuramente un effetto 
di sorpresa e incertezza. Non conoscendo il tema della installazione è facile desiderare che il dispositivo continui a rilasciare
le palline in una sorta di performance live. 
Solo nel momento in cui ci si rende conto del messaggio trasmesso, vedendo le palline accumularsi 
sul pavimento della galleria nel corso della mostra in una sorta di memoriale dei caduti, il desiderio muta repentinamente.  
L'installazione mette alla prova il nostro essere il più delle volte ingenui di fronte alle informazioni del mondo digitale e 
attrazione nei confronti delle notizie che riguardano la morte.
Il contrasto tra il significato che porta con sè la pallina e il suo colore giallo intenso risulta molto forte.


**HOW IT WORKS?**  
L'installazione consiste in una scatola acrilica trasparente montata al soffitto all'interno della quale sono contenute 100.000 
palline di plastica gialla del diametro di 6mm.
Il funzionamento è regolato da un programma basato su Feed RSS che scansiona costantemente i titoli di 4.500 fonti di notizie 
in lingua inglese in tutto il mondo alla ricerca della parola "_killed_" e di conseguenza del numero di persone che sono state
segnalate come "uccise". Un algoritmo analizza i dati e il dispositivo, regolato dal kit robotico programmabile Lego Mindstorm NXT, 
rilascia una pallina gialla per ogni persona uccisa.


**WHAT IF?**  
Come cambierebbe l'installazione se ci fosse una maggiore distinzione dei "_killed_" mettendo in gioco una varietà di palline
distinte per colore e dimensione? Ad esempio analizzando la causa di morte, l'età della vittima, il sesso ecc. O si distinguesse 
in base alla geolocalizzazione della morte?
