## MOMUMENT
Caleb Larsen,(2006)

## .what is
Monument è un’installazione-monumento collocata in una stanza museo nel Peacock Visual Arts di Aberdeen. L’installazione mostra in tempo reale il numero di persone uccise in modo violento. Ogni vittima è rappresentata da una pallina gialla di plastica contenuta, insieme alle altre, in un contenitore trasparente appeso al soffitto. Il significato dell’installazione viene spiegato all’utente solo alla fine dell’esperienza.

## .what does it mean
Quando si entra nella stanza museo ancora non si conosce il significato delle palline e del perché alcune si trovano per terra mentre altre sono sospese sul soffitto. Quando si vede cadere una delle palline, subito si ha il desiderio di veder cadere la successiva e si rimane in attesa che questo accada. Soltanto una volta uscito dalla stanza, l’utente si rende conto di aver “assisto” alla morte di qualcuno. Il desiderare la caduta della pallina significa desiderare la morte di una persona. Il progetto crea un'occasione per riflettere sui morti che fino a poco prima erano delle astrazioni che scorrevano sul web.
Le palline cadute, sparse sul pavimento diventano, quindi, un monumento in memoria di tutte le persone uccise di morte violenta per mantenere un ricordo di esse. Allo stesso tempo però l’azione meccanica della scultura trasforma il monumento in qualcosa di freddo e privo di empatia. Lo scultore, infatti, gioca molto sui significati. Le palline gialle ricordano quelle delle pistole giocattolo e quindi mette in contatto diretto la morte con il gioco.

## .how it works

Un computer analizza continuamente i titoli di diverse fonti di notizie da tutto il mondo alla ricerca della parola “killed”. Ogni volta che viene trovato un articolo, un algoritmo determina il numero di morti e ordina al meccanismo, costruito con dei Lego, di lasciar cadere una pallina per ogni persona deceduta. La scultura andrà a crearsi sul pavimento con lo scorrere del tempo, creando così un cumulo di palline caotico.

## .what if
L’installazione utilizza soltanto le palline di un colore per rappresentare un tema molto ampio come quello della morte. Sarebbe interessante dividere i dati in base al tipo di morte (malattia, suicidio, omicidio, ecc) e quindi collegarlo a palline di colori diversi, in modo da analizzare e visualizzare più in dettaglio il tema. Lo stesso concetto può anche essere proposto andando però a creare diverse stanze, raggruppando più nazioni per ogni installazione.
