# Museo audiovisivo della Resistenza, 2000, Studio Azzurro

 ### 1. Cos'è?  
 Il museo della Resistenza è un’installazione multimediale interattiva. L’obiettivo è quello di raccontare la storia tramite canali audiovisivi che enfatizzano l’espressività dei testimoni. 

 ### 2. Cosa significa?  
 I visitatori si immergono all’interno dei racconti tramite un percorso binario dove immagine audio completano l’esperienza. La sovrapposizione di testimonianze, data dall’attivazione di audio-video in contemporanea, rappresenta in maniera astratta la memoria, che è ricca di informazioni organizzate in uno stesso spazio. Quindi l’utente viaggia all’interno della memoria, per soffermarsi nei punti di interesse posizionandosi sotto alle campane audio. 
 
 ### 3. Come funziona?  
 Sono stati raccolti video, documenti e testimonianze delle persone deportate o chi ha vissuto quel momento storico. Sono stati utilizzati dei video proiettori, degli schermi e degli oggetti interattivi. Tramite dei sensori di movimento ad infrarossi ed un programma in java si rilevano i movimenti ed in risposta si cambia il contenuto o si avviano gli audio-video in questione.
 
 ### 4. Cosa succederebbe se..?  
 Considerando che la maggior parte dei testimoni non è più in vita, sarebbe interessante creare, sfruttando la raccolta dati fatta, un’intelligenza artificiale in grado di interagire con il pubblico rispondendo a domande di approfondimento. Degli algoritmi che attingono, dalle testimonianze e dai documenti, le informazioni per poter rispondere alle domande dei più curiosi. Si dovrà attuare un lavoro di machine learning con le richieste possibili.
